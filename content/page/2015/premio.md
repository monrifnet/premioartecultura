+++
title = "Premio"
date = 2015-05-24T10:39:17+02:00
[menu.2015]
weight = 6
+++
##  PREMIO ARTE E CULTURA EDIZIONE 2015

### Premio

<img src="/img/premio_2015.jpg" width="420">

**A Cesare Romiti, il Premio Arte e Cultura La Bagnaia**

Il riconoscimento in memoria di Attilio Monti

Il Premio Arte e Cultura La Bagnaia 2015 è andato a Cesare Romiti, presidente onorario Rcs Mediagroup, con la seguente motivazione: “Per essere stato tra i manager italiani - e non solo - forse quello che più di altri ha avuto il dono della comunicazione. Per aver sempre compreso che il raggiungimento di qualsiasi obiettivo comportasse con sé la necessità di orientare l'opinione pubblica, modificare gli orientamenti conservatori, mobilitare le energie migliori al servizio di un progetto di cambiamento. Spesso il manager fa la scelta opposta, si chiude in una torre d'avorio e da lì impartisce ordini. L'esercizio del comando, invece, nella sua versione è stato sempre legato alla capacità di persuadere e coinvolgere, e nella società moderna questo è il ruolo della comunicazione. Da qui le esperienze che ha avuto come editore e la frequentazione ricca con i direttori dei giornali. E' probabile che ci fosse in questo dialogo un reciproco rubarsi il mestiere e, quindi, la curiosità di capire i meccanismi del giornalismo migliore, quello che interpreta gli umori ma poi restituisce visione, competenze, antropologia positiva. Lo stesso percorso che deve fare in fondo un manager che voglia davvero cambiare le cose”.
Un Premio Speciale è stato consegnato ad Ernesto Mauri “per la tenacia e la determinazione con cui ha affrontato qualsiasi sfida gli sia stata affidata nel corso della sua brillante carriera professionale nel settore editoriale, sia in Italia che all’estero”.
Un momento emozionante per i due premiati, che hanno ricordato sul palco la figura di Attilio Monti.
A consegnare il premio, Marisa Monti Riffeser. "Quella di Crescere tra le righe - dice Ernesto Mauri sul palco - è una grande iniziativa che andrebbe divulgata ovunque. Si tratta di qualcosa di straordinario e unico. Così tanti direttori di quotidiani internazionali sul palco tutti insieme non si erano mai visti". La premiazione ha concluso la mattinata del primo giorno di Crescere tra le righe.
