+++
title = "Presentazione"
date = 2007-05-24T10:37:37+02:00
[menu.2007]
weight = 1
+++
## PREMIO ARTE E CULTURA EDIZIONE 2007

### Presentazione

4A EDIZIONE DEL “PREMIO ARTE E CULTURA – LA BAGNAIA”
promosso dall’”Associazione Culturale Attilio Monti”

25 MAGGIO 2007

L’“Associazione Culturale Attilio Monti” nasce dalla volontà di Marisa Monti Riffeser di ricordare l’editore, l’imprenditore, ma soprattutto l’uomo che seppe coniugare capacità industriali e profonda sensibilità civile e sociale.

Il “Premio Arte e Cultura – La Bagnaia” ha lo scopo di mettere in luce quei personaggi che, attraverso la loro etica di vita e la loro professionalità, si sono particolarmente distinti nel proprio campo e che vengono vissuti come punti di riferimento in termini di conoscenza, sviluppo della cultura e che hanno contributo al benessere ed al progresso della civiltà.

Marisa Monti Riffeser, per ricordare il profondo amore che ha sempre legato il Cavalier Monti alle nuove generazioni, aveva deciso di rendere i giovani protagonisti e giuria della prima edizione del premio: 750.000 giovani (tutti gli studenti che nel 2004 avevano preso parte al progetto dell’ “Osservatorio Permanente Giovani-Editori”) erano così stati chiamati a votare il giornalista o la giornalista che meglio aveva saputo rivolgersi a loro, che meglio aveva saputo interpretare il loro mondo.
La giovane giuria scelse due vincitori: una grande firma della carta stampata, il Professor Francesco Alberoni, ed un protagonista della comunicazione televisiva, il Direttore del TG5 Enrico Mentana.

Per l’edizione 2005 la giuria che ha designato il vincitore è stata composta dai Direttori dei quotidiani che hanno aderito al progetto "Il Quotidiano in Classe". Tramite un sondaggio realizzato direttamente dall'“Osservatorio Permanente Giovani – Editori”, i Direttori hanno votato il personaggio italiano del mondo dell’economia che secondo il loro parere si è maggiormente distinto nel corso del 2004. Il premio, consegnato in occasione della 4a edizione del Convegno “Crescere tra le Righe – Giovani, Editori e Istituzioni a Confronto” è andato al Professor Mario Monti.

Per l’edizione 2006 l’Associazione ha deciso di rivolgere il proprio interesse a tutti coloro che hanno dedicato la loro vita alla solidarietà ed all’impegno nei confronti degli altri. È stata perciò individuata una giuria composta da personaggi del mondo della cultura, dell’arte e dell’economia alla quale è stato chiesto di indicare, tra una rosa di quattro candidati (Mariapia Fanfani, Sugata Mitra, Scott Neeson e Marilis Windisch-Graetz), il nome del vincitore per il 2006 premiato il 7 ottobre nel corso della Cena di Gala organizzata al Borgo La Bagnaia per celebrare il Centenario della nascita del Cavalier Attilio Monti.
Il tema del “Premio Arte e Cultura - La Bagnaia” 2006 è "Il Significato della Solidarietà" e la vincitrice Mariapia Fanfani.

Nel 2007 il Premio Arte e Cultura torna all’interno del Convegno “Crescere tra le Righe – Giovani, Editori e Istituzioni a Confronto” e consegnato, il 25 maggio, alla giornalista, scelta tra la terna di candidate proposte dall’Associazione, che si è maggiormente distinta per aver avuto il coraggio di raccontare storie che hanno saputo squarciare i veli del conformismo.


Le candidature 2007 sono:
  * Karen Elliot House
  * Lilli Gruber
  * Sylvie Kaufmann
