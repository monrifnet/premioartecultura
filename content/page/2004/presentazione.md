+++
title = "Presentazione"
date = 2004-05-24T10:37:37+02:00
[menu.2004]
weight = 1
+++
## PREMIO ARTE E CULTURA EDIZIONE 2004

### Presentazione

L’ “Associazione Culturale Attilio Monti” nasce dalla volontà di Marisa Monti Riffeser di ricordare l’editore, l’imprenditore, ma soprattutto l’uomo che seppe coniugare capacità industriali e profonda sensibilità civile e sociale. Questa Associazione, infatti, promuove lo scopo di mettere in luce quei personaggi che, attraverso la loro etica di vita e la loro professionalità, si sono particolarmente distinti nel proprio campo a che vengono vissuti come punti di riferimento in termini di conoscenza, sviluppo della cultura e contributo al benessere ed al progresso della civiltà.

Per ricordare il profondo amore che ha sempre legato il Cavalier Attilio Monti alle nuove generazioni Marisa Monti Riffeser ha deciso di consegnare il Premio in occasione del Convegno “Crescere tra le Righe” e di rendere i giovani protagonisti e giuria di questa prima edizione.
I 750.000 giovani che fanno parte dell’ “Osservatorio Permanente Giovani-Editori” sono stati chiamati a votare il giornalista o la giornalista che meglio ha saputo rivolgersi a loro, che meglio ha saputo interpretare il loro mondo.

I premiati saranno due, un rappresentante della carta stampata ed un protagonista della comunicazione televisiva.

I vincitori del Premio dedicato ad Attilio Monti saranno premiati da Marisa Monti Riffeser, Presidente dell’Associazione Culturale, che sarà affiancata dal Presidente della Camera Pier Ferdinando Casini e dal Direttore Generale della RAI Flavio Cattaneo.
