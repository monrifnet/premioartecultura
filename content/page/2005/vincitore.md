+++
title = "Vincitore"
date = 2005-05-24T10:39:17+02:00
[menu.2005]
weight = 6
+++
##  PREMIO ARTE E CULTURA EDIZIONE 2005

### Vincitore

# A Mario Monti il "Premio Arte e Cultura”

Una cerimonia breve ed intensa, a metà del convegno sull’editoria, per la consegna all’economista Mario Monti del «Premio Arte e Cultura La Bagnaia».  
Promosso dall’Associazione Culturale Attilio Monti il riconoscimento, che consiste in una scultura del maestro Pietro Cascella, è stato consegnato dalla Signora Marisa Monti Riffeser.  
«Son doppiamente felice - ci ha detto l’ex commissario europeo - di ricevere il Premio nell’ambito di un convegno dedicato ai giornali e agli studenti. In primo luogo perchè ho insegnato per molti anni e nello stesso tempo scrivevo sui giornali.  
Il momento più bello era quando i ragazzi mi interrogavano su quanto avevo pubblicato quel giorno. In secondo luogo perchè è importante andare con la memoria a grandi figure di imprenditori ed editori come Attilio Monti, certi personaggi sarebbero quanto mai necessari anche oggi per ridare slancio al Paese».  
La Signora Monti Riffeser ha commentato: «mio padre visse in un’epoca di grandi capitani d’industria che fecero il bene dell’Italia.  
Era un uomo di grande sensibilità civile e amava l’arte. Per questo il Premio che gli è dedicato è un premio di arte e di cultura».  
A scegliere il vincitore sono stati i direttori dei quotidiani che partecipano all’iniziativa «Quotidiano in classe».  
Lo scorso anno, alla prima edizione, il Premio Arte e Cultura toccò ad Enrico Mentana.  

<img src="/img/vincitore_2005.jpg" width="420"/>
